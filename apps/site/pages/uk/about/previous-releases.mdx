---
title: Релізи Node.js
layout: about
---

Релізи Node.js

Основні версії Node.js мають статус релізу _Current_ протягом шести місяців, що дає час розробникам бібліотек надати їм підтримку.
Через шість місяців непарні релізи (9, 11 тощо) більше не підтримуватимуться, а парні релізи (10, 12 тощо) отримають статус _Active LTS_ та стануть готовими до загального використання.
Статус релізу _LTS_ означає «довгострокова підтримка (ДСП)», тобто критичні помилки будуть виправлятися впродовж 30 місяців.
Застосунки в клієнтському середовищі повинні використовувати лише релізи _Active LTS_ та _Maintenance LTS_.

## Розклад релізів

![Релізи](https://raw.githubusercontent.com/nodejs/Release/main/schedule.svg?sanitize=true)

Усі деталі, які стосуються розкладу релізів Node.js, доступні [на GitHub](https://github.com/nodejs/release#release-schedule).

### Комерційна підтримка

Комерційна підтримка для версій після фази _Maintenance_ доступна з нашим партнером програми OpenJS Ecosystem Sustainability [HeroDevs](https://herodevs.com/).

## Шукаєте останній реліз гілки версії?

<DownloadReleasesTable />

## Офіційні та спільнотні методи установки

Вебсайт Node.js пропонує різні методи установки, з якими можна встановити Node.js неінтерактивно. Наприклад, за допомогою інтерфейсів командного рядка, менеджерів пакетів ОС (як-от `apt`) або менеджерів версій Node.js (як-от `nvm`).

Аби популяризувати та прорекламувати внески спільноти, проєкт Node.js представив нову сторінку завантажень, яка містить і офіційні, і спільнотні методи установки, що надає більше гнучкості та опцій для користувачів.
Разом з цим ми представили концепцію «офіційних» та «спільнотних» методів установки. Щоб метод уважався «офіційним», він повинний відповідати наступним вимогам:

| Вимоги                                                                                                                                                  |
| ------------------------------------------------------------------------------------------------------------------------------------------------------- |
| Нові релізи Node.js повинні бути доступні одразу після офіційного релізу                                                                                |
| Супроводжувачі проєкту повинні мати близькі зв'язки з Node.js, у тому числі пряме спілкування                                                           |
| Метод установки завантажує офіційні бінарні файли, зібрані проєктом Node.js                                                                             |
| Метод установки **не** повинний будувати з вихідного коду, коли доступні бінарні файли, та не повинний змінювати офіційні бінарні файли, надані Node.js |
