---
title: Релізи Node.js
layout: about
---

# Релізи Node.js

Основні версії Node.js мають статус релізу _Current_ протягом шести місяців, що дає час розробникам бібліотек надати їм підтримку.
Через шість місяців непарні релізи (9, 11 тощо) більше не підтримуватимуться, а парні релізи (10, 12 тощо) отримають статус _Active LTS_ та стануть готовими до загального використання.
Статус релізу _LTS_ означає «довгострокова підтримка (ДСП)», тобто критичні помилки будуть виправлятися впродовж 30 місяців.
Застосунки в клієнтському середовищі повинні використовувати лише релізи _Active LTS_ та _Maintenance LTS_.

## Розклад релізів

![Релізи](https://raw.githubusercontent.com/nodejs/Release/main/schedule.svg?sanitize=true)

Усі деталі, які стосуються розкладу релізів Node.js, доступні [на GitHub](https://github.com/nodejs/release#release-schedule).

### Комерційна підтримка

Комерційна підтримка для версій після фази _Maintenance_ доступна з нашим партнером програми OpenJS Ecosystem Sustainability [HeroDevs](https://herodevs.com/).

## Шукаєте останній реліз гілки версії?

<DownloadReleasesTable />

## Офіційні та спільнотні методи установки

Вебсайт Node.js пропонує кілька неінтерактивних методів установки, як-от інтерфейси командного рядка (CLI), менеджери пакетів ОС (напр. `brew`) та менеджери версій Node.js (напр. `nvm`).

Аби показати та просувати внески спільноти, проєкт Node.js представляє нову сторінку завантажень, яка поділяє методи установки на «офіційні» та «спільнотні». Це надає користувачам більше гнучкості та вибору, а для зрозумілості ми створили критерії для кожної категорії.

### Офіційні методи установки

«Офіційні» методи установки повинні виконувати наступні вимоги:

| Вимоги до офіційних методів установки                                                                                                              |
| :------------------------------------------------------------------------------------------------------------------------------------------------- |
| Нові релізи Node.js повинні бути доступні одразу після офіційного релізу.                                                                          |
| Супроводжувачі проєкту повинні мати близькі зв'язки з проєктом Node.js, у тому числі й пряме спілкування.                                          |
| Метод установки повинний завантажувати офіційні бінарні файли, зібрані проєктом Node.js.                                                           |
| Метод установки не повинний будувати з вихідного коду, коли доступні вже збудовані бінарні файли, а також не має змінювати офіційні бінарні файли. |

### Спільнотні методи установки

Спільнотні методи установки, які містяться на самообслуговуваній сторінці завантажень (/download), також мають відповідати мінімальному набору критеріїв:

- **Підтримка версій:** Повинні підтримувати всі версії Node.js, які не мають статусу End-of-Life (EOL).
- **Сумісність ОС:** Повинні працювати на принаймні одній офіційно підтримуваній операційній системі (ОС).
- **Широка підтримка ОС:** Не можуть обмежуватися лише кількома дистрибутивами чи версіями ОС.
  - Наприклад, якщо метод установки заявляє, що підтримує «Windows», він повинний працювати на «Windows 10», «Windows 11» та всіх їхніх випусках (включно із серверними версіями).
  - Схожим чином, якщо метод установки заявляє, що підтримує «Linux», він повинний працювати на всіх великих дистрибутивах Linux, а не лише на конкретних. Також він не може покладатися на менеджери пакетів, специфічних для деяких дистрибутивів, як-от `apt` чи `dnf`.
- **Вільність і відкритість вихідного коду:** Повинні бути вільними для використання та мати відкритий вихідний код, не можуть продаватися як комерційний продукт та не можуть бути платним сервісом.
