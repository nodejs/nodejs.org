---
title: Спільнота
layout: about.hbs
---

# Комітет Спільноти

Комітет Спільноти (CommComm) є комітетом найвищого рівня у Node.js Foundation. CommComm володіє повноваженнями щодо роботи з громадськістю, включаючи:

* Community [Evangelism](https://github.com/nodejs/evangelism)
* Освітні ініціативи
* Культурний напрямок Node.js Foundation
* Організація громадської пропаганди
* Переклад та інтернаціоналізація
* Модерація та підтримка стабільності проекту
* Пропаганда та [Публікація](https://medium.com/the-node-js-collection)

Є чотири типи участі в CommComm:

* **Учасник (Contributor)** ― це будь-яка особа, яка створює/коментує issue або pull request.
* **Співробітник (Collaborator)** ― це учасник, якому було надано права до запису до репозиторію.
* **Спостерігач (Observer)** ― це будь-яка особа, яка запросила або отримала запит від CommComm. Це також перший крок до членства.
* **Член (Member)** ― це співробітник з правом голосу, який виконав вимоги щодо участі і був запрошений до процесу голосування CommComm.

Більше деталей про членство у CommComm можна прочитати [тут](https://github.com/nodejs/community-committee).

## Учасники та Співробітники

Завданням CommComm є подальша підтримка та розширення спільноти Node.js. Якщо ви читаєте це, ви вже є частиною спільноти ― і, як частина спільноти Node.js, ми хотіли б отримати вашу допомогу!

Краще всього почати з [nodejs/community-committee](https://github.com/nodejs/community-committee) GitHub репозиторію. Спробуйте знайти [завдання, помічені як "Good first issue"](https://github.com/nodejs/community-committee/labels/good%20first%20issue), щоб зрозуміти, де ми потребуємо допомоги. Якщо у вас є власні ідеї про те, як ми можемо покращити спільноту, не соромтеся відкривати свої власні завдання, створювати pull requests з покращеннями, або допомагайте нам, ділячись своїми думками та ідеями в поточних дискусіях, які вже є на GitHub.

Далі, ви можете брати участь у наших починаннях, пов'язаних з побудовою спільноти, таких як: локалізація, євангелізація, Node.js Collection та інші ― копаючись у репозиторіях і беручи участь!

Та перед тим як почати, будь ласка, ознайомтесь з [рекомендаціями](https://github.com/nodejs/community-committee/blob/master/governance/COLLABORATOR_GUIDE.md).

Якщо ви зацікавлені в участі в CommComm як член комітету, вам слід прочитати розділ нижче ― про **Спостерігачів та Членство**, і створити issue з проханням бути спостерігачем, на нашому наступному засіданні CommComm. Ознайомитись з прикладом такого питання можна [тут](https://github.com/nodejs/community-committee/issues/142).

## Спостерігачі та Членство

Якщо ви зацікавлені в більш глибокій взаємодії з CommComm та його проектами, ми заохочуємо вас стати активним Спостерігачем і працювати над досягненням статусу Члена. Для цього необхідно:

1. Відвідувати зустрічі, що відбуваються раз на два тижні, досліджувати issues, позначені як "Good first issue", обробляти issues та pull requests, а також надати інформацію про себе, як учасник чи співавтор, через GitHub.
2. Створити запит на право стати Спостерігачем шляхом створення issue. Після того, як ви приєднаєтесь в якості Спостерігача, ми будемо відслідковувати вашу відвідуваність і участь протягом 3 місяців, відповідно до наших принципів. Ви можете знайти чудовий приклад такого питання [тут](https://github.com/nodejs/community-committee/issues/142).
3. Якщо ви задовольняєте мінімальну відвідуваність за 3 місяці та все ще хочете приймати участь, CommComm проголосує, щоб додати вас в якості Члена.

Членство надається на 6 місяців. Група буде регулярно цікавитись про бажання залишити членство. Учаснику потрібно лише надати згоду на поновлення. Немає фіксованого розміру CommComm. Проте, очікувана ціль становить від 9 до 12 учасників. Ви можете прочитати більше про членство та інші адміністративні деталі в нашому [керівництві з управління](https://github.com/nodejs/community-committee/blob/master/GOVERNANCE.md).

Регулярні зустрічі CommComm проводяться двічі на місяць на відеоконференції Zoom і публікуються в прямому ефірі на YouTube. Будь-який член спільноти, або учасник, може попросити щось додати до порядку денного наступної зустрічі, за допомогою GitHub Issues.

Оголошення про зустрічі та порядок денний публікуються до початку зустрічі в [GitHub issues](https://github.com/nodejs/community-committee/issues). Ви також можете знайти розклад зустрічей у [Node.js календарі](https://nodejs.org/calendar). Для того, щоб дивитись онлайн-трансляції по Node.js на YouTube, підпишіться на [Node.js Foundation YouTube channel](https://www.youtube.com/channel/UCQPYJluYC_sn_Qz_XE-YbTQ). Не забудьте натиснути дзвінок, щоб отримувати сповіщення про нові відео!

## Процес пошуку консенсусу

В разі виникнення розбіжностей, CommComm слідує наступній [моделі пошуку консенсусу](https://en.wikipedia.org/wiki/Consensus-seeking_decision-making), для їх вирішення.

Коли пункт порядку денного виявився досягнутим консенсусу, модератор запитає: "Чи хто-небудь заперечує?", як останній заклик до незгоди з консенсусом. Якщо не може бути досягнуто беззаперечного консенсусу, питання виноситься на голосування, в якому перемагає більшість голосів. Очікується, що більшість рішень, прийнятих CommComm, здійснюється через процес пошуку консенсусу і що голосування використовується лише як останній засіб.
