---
title: Внесок
layout: contribute.hbs
---

# Внесок

Дякуємо за інтерес до участі у Node.js! Є кілька способів і сфер, де ви можете зробити свій внесок, і ми тут, щоб допомогти в цьому.

## Звернення за загальною допомогою

Оскільки рівень активності в репозиторії `nodejs/node` дуже високий, питання або запити про спільну допомогу в Node.js слід надсилати до [репозиторію довідки Node.js](https://github.com/nodejs/help/issues).

## Повідомлення про проблему

Якщо ви виявили проблему з Node.js, не соромтеся створити відповідний запис у проєкті GitHub. При створенні запису переконайтеся, що ви можете описати проблему за допомогою відтворюваного тестового випадку, і цей тестовий випадок не повинен містити залежностей від зовнішніх компонентів. Іншими словами, тестовий випадок повинен виконуватися без будь-яких додаткових компонентів, окрім Node.js.

При повідомленні про проблему нам також потрібно якомога більше інформації про ваше середовище, яку ви можете надати. Ми не знаємо, яка інформація буде доречною при спробі ідентифікувати проблему. Будь ласка, додайте принаймні наступну інформацію:

* Версія Node.js
* Платформа, на якій ви працюєте (macOS, SmartOS, Linux, Windows)
* Архітектура, на якій ви працюєте (32-біт або 64-біт, x86 або ARM)

Проєкт Node.js наразі керується через кілька окремих репозиторіїв GitHub, кожен зі своєю базою даних проблем. Якщо це можливо, будь ласка, спрямовуйте будь-які проблеми до відповідного репозиторію, але не хвилюйтеся, якщо вони потраплять не в те місце – спільнота учасників буде рада допомогти вам рухатися в правильному напрямку.

* Щоб повідомити про проблему, пов'язану з Node.js, будь ласка, скористайтесь [nodejs/node](https://github.com/nodejs/node)
* Щоб повідомити про проблему, пов'язану з цим сайтом, будь ласка, скористайтесь [nodejs/nodejs.org](https://github.com/nodejs/nodejs.org/issues)

## Написання коду

Якщо ви бажаєте виправити помилки або додати новий функціонал до Node.js, будь ласка, переконайтеся, що ви ознайомилися з [правилами щодо внесення внесків до Node.js](https://github.com/nodejs/node/blob/main/CONTRIBUTING.md/#pull-requests). Там також пояснюється процес перевірки існуючими співробітниками всіх внесків у проєкт.

Якщо ви думаєте, з чого почати, ви можете перевірити програму [Node Todo](https://www.nodetodo.org/), яка може спрямувати вас до вашого першого внеску.

## Стати учасником

Ставши учасником, користувач може ще більше вплинути на проєкт. Він може допомогти іншим учасникам, перевіряючи їх роботи та сортуючи проблеми, а також брати ще більшу участь у формуванні майбутнього проєкту. Особи, які TSC (Технічна Робоча Група) визнала значними і цінними учасниками будь-якого репозиторію Node.js, можуть стати співавторами та отримати доступ до проєкту. Дії та їх якість, що приймаються до уваги (але не обмежуються ними):

* коміти коду та запити на об'єднання
* документація комітів та запитів на об'єднання
* коментарі до проблем і запитів на об'єднання
* внески у сайт Node.js
* надана допомога кінцевим користувачам і новачкам
* участь у робочих групах
* інша участь у більшій спільноті Node.js

Якщо особи, які роблять цінні внески, не вважають, що їх розглядали для отримання доступу до коміту, вони можуть [зареєструвати проблему](https://github.com/nodejs/TSC/issues) або [ звернутися безпосередньо до члена TSC](https://github.com/nodejs/node#tsc-technical-steering-committee).
