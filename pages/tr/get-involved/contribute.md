---
title: Katkıda Bulun
layout: contribute.hbs
---

# Katkıda Bulun

Node.js'e ilginiz için teşekkürler! Birçok şekilde katkı sağlayabilirsiniz. Bu konuda size yardımcı olmak için burdayız.

## Genel konularda yardım istekleri

`nodejs/node` reposundaki etkinlik seviyesinin yoğunluğundan, genel yardım soruları ve talepleri [Node.js yardım reposu](https://github.com/nodejs/help/issues)'na yönlendirilmelidir.

## Sorun bildirme

Eğer Node.js ile ilgili sorun olduğuna inandığınız bir şey bulduysanız, lütfen GitHub projesi üzerinden bir sorunu dosyalamaktan çekinmeyin. Sorununuzu dosyalarken, lütfen sorunu tekrarlanabilir bir test senaryosu ile ifade ettiğinizden emin olun, ayrıca bu test durumu harici herhangi bir bağımlılık içermemelidir. Test durumu, Node.js'in kendisinden başka bir bağımlılığı olmadan yerine getirilebiliyor olmalı.

Bir sorunu bildirirken, ortamınız hakkında olabildiğince bilgiye ihtiyacımız var. Sorunu çözümlemeye çalışırken, hangi bilgilerin ilgili olabileceğini bilmeyiz. Bu sebeple lütfen asgari olarak aşağıdaki bilgileri ekleyin:

* Node.js Sürümü
* Çalıştırdığınız platform (macOS, SmartOS, Linux, Windows)
* Üzerinde çalıştığınız yapı (32bit veya 64bit ve x86 veya ARM)

Node.js projesi şu anda her birinin kendi ayrı sorunlar veri tabanı ile bir dizi ayrı GitHub reposunda yönetilmektedir. Mümkün olduğu kadar bildireceğiniz sorunları uygun olan depoya yönlendirin. Bildirimizini yanlış yere yapmanız halinde endişe etmeyin, topluluk içerisinde sizi memnuniyetle doğru yönlendirecek katılımcılar olacaktır.

* Node.js'ye özgü sorunları bildirmek için, lütfen [nodejs/node](https://github.com/nodejs/node)'ı kullanın
* Bu websitesine özgü sorunları bildirmek için, lütfen [nodejs/nodejs.org](https://github.com/nodejs/nodejs.org/issues)'u kullanın

## Kod katkıları

Eğer hataları düzeltmek veya Node.js'e yeni bir özellik eklemek istiyorsanız, lütfen [Node.js Katkı Yönergeleri](https://github.com/nodejs/node/blob/main/CONTRIBUTING.md/#pull-requests)'ne başvurduğunuzdan emin olun. Projeye yapılan tüm katkıların mevcut katılımcılar tarafından gözden geçirme süreçleri burada açıklanmıştır.

Nasıl başlayacağınızı merak ediyorsanız, ilk adımlarınızda size rehberlik edebilecek [Node Todo](https://www.nodetodo.org/) sayfasına göz atabilirsiniz.

## Katılımcı olmak

Katılımcı olarak, katkıda bulunanlar proje üzerinde daha da fazla etkiye sahip olabilirler. Yapılan katkılarını gözden geçirerek, aciliyetine göre sorunları sıralayarak diğer katkıda bulunanlara yardımcı olabilirler, hatta projenin geleceğinin şekillenmesinde büyük rol alırlar. TSC tarafından herhangi bir Node.js reposunda önemli ve değerli katkılarda bulunduğu belirlenen kişiler ortak çalışan yapılabilir ve projeye taahhütlü erişim verilebilir. Dikkate alınan faaliyetler aşağıdaki hususları içerir (ancak bunlarla sınırlı değildir):

* kod teklifleri (code commits) ve değerlendirme istekleri (PR)
* kod teklifleri ve değerlendirme isteklerinin dokümantasyonu
* sorunlar ve değerlendirme istekleri üzerine yorumlar
* Node.js web sitesine katkılar
* son kullanıcı ve acemi katılımcılara destek sağlamış olmak
* çalışma gruplarına destek
* daha geniş Node.js topluluklarında katkı sağlamak

Kişiler değerli katkılarının dikkate alınmadığını düşünürlerse, bunu [sorun olarak bildirebilir](https://github.com/nodejs/TSC/issues) veya bir [TSC üyesi](https://github.com/nodejs/node#tsc-technical-steering-committee) ile doğrudan iletişime geçebilir.
